---
type: tutorial
unitTitle: Crea e pubblica il tuo primo sito Astro
title: 'Check in: Unità 1 - Setup'
description: >-
  Tutorial: Costruisci il tuo primo blog con Astro —
  Prepara il tuo ambiente di sviluppo, crea e pubblica il tuo primo sito Astro
---
import Badge from '~/components/Badge.astro';
import Checklist from '~/components/Checklist.astro';
import Box from '~/components/tutorial/Box.astro';

Ora che sai cosa andrai a implementare, non ti rimane che preparare tutti gli strumenti che ti servono.

In questa unità ti verrà mostrato come impostare il tuo ambiente di sviluppo e pubblicare il tuo sito su Netlify.
Se hai già una certa familiarità con l'ambiente di sviluppo e il flusso di lavoro,
puoi saltare pure all'[unità 2](/it/tutorial/2-pages).

:::tip[usare stackblitz]

Vuoi completare questo tutorial usando un editor di codice online?
<details>
<summary>Segui queste istruzioni, poi passa direttamente all'unità 2.</summary>

**Impostare StackBlitz**
1. Visita [astro.new](https://astro.new) e fai clic sul pulsante "Empty Project" per creare un progetto vuoto in StackBlitz. 

2. Fai clic su "Sign in" nell'angolo in alto a destra e accedi con le tue credenziali GitHub.

3. Nell'angolo in alto a sinistra dell'editor StackBlitz, fai clic su "fork" per creare una copia del template. Salvalo nella pagina del tuo account.

4. Aspetta che il progetto si carichi, dopodiché avrai accesso a una preview del progetto vuoto di base chiamato "Empty Project".

**Modificare il progetto**

Nel pannello dei file dovrebbe essercene uno chiamato `src/pages/index.astro`. Fai clic per aprirlo e modificalo seguendo le istruzioni in [La tua prima riga di codice in Astro](/it/tutorial/1-setup-3/).

**Crea un repository GitHub**

1. Fai click sul pulsante <kbd>Connect Repository</kbd> sopra l'elenco dei file, digita un nuovo nome per il tuo repository e infine fai click su <kbd>Create repo & push</kbd>. 

2. Quando ci saranno delle modifiche da riportare su GitHub, apparirà un pulsante "Commit" in alto a sinistra nel tuo spazio di lavoro. Dopo che avrai fatto clic su questo pulsante, potrai inserire un messaggio per il commit e aggiornare così il tuo repository.

**Pubblicare il tuo sito**

Se vuoi pubblicare il tuo sito su Netlify, salta alla sezione [Pubblicare il tuo sito sul web](/it/tutorial/1-setup/5/)
Altrimenti, passa all'[unità 2](/it/tutorial/2-pages/) per cominciare a sviluppare con Astro.

</details>
:::

## I prossimi passi

In questa unità, **creerai un nuovo progetto** il cui codice verrà **salvato online su GitHub** e **connesso a Netlify**. 

Man mano che scriverai nuovo codice, ti troverai periodicamente a fare commit delle tue modifiche su GitHub. Netlify utilizzerà i file nel tuo repository GitHub per generare il tuo sito. Successivamente lo pubblicherà su internet a un indirizzo pubblico accessibile a chiunque.

Ogni volta che viene fatto il commit di una modifica su GitHub, Netlify riceverà una notifica, dopodiché rigenererà e ripubblicherà automaticamente il tuo sito su cui saranno disponibili le ultime mofidiche.


<Box icon="check-list">
## Checklist

<Checklist>
- [ ] Sono pronto a preparare l'ambiente di sviluppo per un progetto Astro.
</Checklist>
</Box>
